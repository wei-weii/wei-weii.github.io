---
title: 佞幸传第八十
date: 2026-01-01 12:25:00 -0700
categories: [Blogging]
tags: [chinese, fiction]
author: wei
render_with_liquid: true
toc: false
pin: false
---

史臣曰：佞幸之害，其来也久矣，虽圣王明君抑或不免。汉高亡秦诛项，而卧枕于籍儒之膝，魏武百战逐北，而受欺于仲达之柔。中材之主如汉元唐庄，受敝于恭，显，伶人而断宗绝嗣，更是自郐以下。然指人为奸佞易，原其所以居高位，得盛宠，惑上听，而乱家国则难。高祖果不知籍儒之婉媚倾邪乎？抑知之而以其不足为害乎？又其志得意满而心懈神怠遂不顾斯人奸邪与否乎？世果有佞幸乎？或居高位者促成乎？

李史者，文帝之幸臣也。其本郧县小吏，素无赖，好樗蒲。常与闾里无行少年游，博賭劫盗，剽掠为侠，又以吏职曲庇有罪者，深得无赖子欢心。故其本虽微，然能横霸一乡。同县小吏，至于令，尉，皆无如之何。又善刺察，多知县令州牧阴事。数任县官均欲置之以法而不能。于是阖县上下，皆不能不假以辞色。或有称“宁可不识大老爷，不可不识李十三”者。李史行十三也。

郧县夹于秦、川、豫、楚，四面皆山，地险而民贫。宝开三年，崔仁叛，上以侍中魏无疑领都督荆豫诸军事，讨之。魏无疑击仁于汝南，大败之。崔仁奔汉水，至于江。又溯江而上，陷夷陵，房陵，郧县，裹数郡男女而行，欲经鱼腹投邓辉。李史亦在其中。魏无疑侦之，弃辎重，率锐卒一日一夜行三百里，经小道先据鱼腹，扼上流。仁穷蹙，忿懑不知所归，为帐下裨将所杀，事平。魏无疑奏功，以汉水之前从贼者为宿奸，无少长皆杀之，江水为之不流，多有无辜而死者。汉水之后从贼者为胁从，减死一等，充官府为奴，上以其赏诸将有功者，李史得入江与山府中，充小厮。

未几，江与山与魏无疑因南中王入京事有异同，庭争其事于太极殿。江与山声色俱厉，以至称魏无疑国之大奸，天下汹汹皆由之。文帝大怒，贬江与山为庶人，遣送原籍, 没其家产奴婢充宫中。李史繇是得侍文帝左右，为殿内监，深得上旨，累迁至少府。

初，帝久无子。自宝开五年起，朝臣累表请立嗣。或言扶风，或言南中，彼此攻讦，党同伐异，庙堂为之二分，攘扰数年不止。帝深厌之，谓天下无一人公忠体国。李史善伺上意，又与尚书郎魏湛等亲密，遂得窥大小表章而测上喜怒。又能弈棋，樗蒲，乐舞，每见有请立嗣表，即备酒食歌舞游戏，待上怒稍平而进。帝甚喜之，以为爱己，得赐与上卧起。

后帝定计于扶风王，庭争渐止。又有郎中告李史私窥表章等事，帝乃疑其奸媚，其宠遂衰。宝开八年，魏无疑失上旨，免侍中，赐闲居私宅。李史以魏湛故谒魏无疑于其府中，席间称无疑曰‘明相’。文帝知，以为其以少府拜庶人，称所不当称，并乱礼法。贬为征南将军主簿。无何，为南中王所诛。